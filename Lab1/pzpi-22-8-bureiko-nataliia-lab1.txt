Міністерство освіти і науки України
Харківський національний університет радіоелектроніки



Кафедра програмної інженерії



ЗВІТ
 з лабораторної роботи №1
з дисципліни «Архітектура програмного забезпечення»
на тему «Розробка Vision & Scope»





Виконала:                                                                      Перевірив:
ст. гр. ПЗПІ-22-8                                                           ст. викл. каф. ПІ 
Бурейко Н. М.                                                                Сокорчук І. П.





Харків 2025
     1 РОЗРОБКА VISION & SCOPE
     
     
1.1 Мета роботи
     Описати  проєкт «Програмна система для проведення рекламної акції» у форматі Vision & Scope. 

1.2 Хід роботи 
     Напишемо розділ перший, де опишемо актуальність проблем, які вирішує програмна система, чим вона відрізняється від конкурентів, опишемо способи  монетизації проєкту. У другому розділі опишемо призначення системи та вкажемо її головні функціональні можливості. Докладний опис функцій кожної з частин системи та вимоги до цих частин подамо в третьому розділі. Опис робочого середовища розпишемо в четвертому розділі. 
     Посилання на відео захисту та його зміст знаходиться в додатку А.
     Розроблений документ розміщений в додатку Б. 
     
     Висновки
     Під час виконання лабораторної роботи було описано проєкт «Програмна система для проведення рекламної акції» у форматі Vision & Scope. 
     
     
     
     
     
     
Додаток А
Відеозапис на YouTube


     Відеозапис доповіді на YouTube: https://youtu.be/-7l6iqnSmZA?feature=shared
     Хронологічний опис відео:
‒ 00:00   вступ; 
‒ 00:19   окреслення концепції; 
‒ 01:12   головна функціональність; 
‒ 02:20   рамки первинного випуску; 
‒ 05:08   рамки наступних випусків; 
‒ 07:13   обмеження та виключення.
     
     
     
     
     
     
     
     
     
     
     
     

Додаток Б
Vision & Scope



КОНЦЕПЦІЯ ТА РАМКИ
ПРОЄКТУ «ПРОГРАМНОЇ СИСТЕМИ ДЛЯ ПРОВЕДЕННЯ РЕКЛАМНОЇ АКЦІЇ»

Версія 2.0
Розроблено ст. гр. ПЗПІ-22-8 
Бурейко Наталією
19.04.2024
Зміст

Зміст 	2
Історія змін	2
1.	Бізнес-вимоги	3
1.1.	Передумови	3
1.2.	Бізнес-можливості	3
2.   Концепція рішення	3
2.1.	Окреслення концепції	3
2.2.	Головна функціональність	4
3.	Рамки та обмеження	5
3.1.	Рамки первинного випуску	5
3.2.	Рамки наступних випусків	6
3.3 Обмеження та виключення	7
4.	Бізнес-контекст	6
4.3.	Робоче середовище	6




Історія змін


ПІБДатаПривід змінВерсіяСокорчук І. П.30.11.2024Розширення функціональності програмної системи1.0Сокорчук І. П.19.04.20242.0
1. Бізнес-вимоги
1.1. Передумови
Програмна система для проведення рекламної акції необхідна бізнесу, що пропонує товари, які можна просувати через безкоштовні зразки (парфумерія, косметика, продукти харчування тощо) для залучення нових клієнтів. Головна ідея полягає у збільшенні залучення клієнтів і збору інформації про потенційно зацікавлених споживачів. Метою є допомогти бізнесу ефективно просувати свою продукцію. 
1.2. Бізнес-можливості
На ринку існує декілька рішень, які використовують інтерактивні екрани для залучення клієнтів і збору інформації про потенційних споживачів. Однак більшість з них обмежені базовим функціоналом: наданням інформації про товар, простими формами опитування або виключно демонстраційними функціями. На відміну від існуючих рішень, наша програмна система пропонує розширений та комплексний функціонал:
• автоматизовану взаємодію з клієнтами;
• надання інформації про товар;
• можливість отримати безкоштовний пробний екземпляр продукту;
• інтерактивні персоналізовані анкетування;
• збір та обробка даних про клієнтів.

Основними джерелами прибутку для даної програмної системи можуть бути ліцензування програмної системи: бізнеси купують ліцензію на систему для установки на своїх інтерактивних стендах; преміум-функції: надання детального звіту щодо аналітики зібраних даних є платним розширенням.

Програмний продукт орієнтований на ринок роздрібної торгівлі та маркетингу, зокрема для компаній, що займаються продажем косметики, парфумерії, харчових продуктів, а також інших товарів, які можна рекламувати через безкоштовні пробні екземпляри. Цей ринок має високу перспективу для зростання завдяки тенденції персоналізації досвіду клієнтів та зростаючій популярності IoT-рішень у бізнесі.

Завдяки інноваційним технологіям взаємодії та можливостям збору аналітичних даних, програмна система є перспективною як для великого, так і для малого бізнесу, а інтеграція IoT лише підсилює її конкурентну перевагу.

2. Концепція рішення
2.1. Окреслення концепції
Програмна система поєднує IoT-технології, персоналізований досвід та аналітику даних. Призначенням продукту є трансформація способу взаємодії бізнесу з клієнтами через залучення, що виходить за межі звичайної реклами, підвищуючи ефективність маркетингових кампаній та надаючи бізнесу цінну інформацію про потреби аудиторії.

Концепція продукту відображає збалансоване бачення, яке задовільнить як потреби клієнтів у цікавому, зручному та персоналізованому досвіді, так і бізнес-цілі підприємств, що прагнуть вдосконалити залучення клієнтів та оптимізувати рекламні зусилля. Система ґрунтується на реалістичних можливостях сучасних ринків, інтеграції IoT-рішень та взаємодії з цільовою аудиторією, враховуючи обмеження ресурсів та витрат.
2.2. Головна функціональність
Головна функціональність для клієнта:

MF-1: Підсвічування продукту при наближенні 
Використовуються IoT-технології для автоматичного підсвічування продукту, коли клієнт підходить до стенду.

MF-2: Налаштування яскравості екрану
Екран автоматично збільшує яскравість при наближенні клієнта, щоб привернути увагу та полегшити читання інформації про товар.

MF-3: Надання детального опису товару
Екран відображає повний опис товару з основними характеристиками та перевагами.

MF-4: Надання каталогу товарів
Система надає клієнтам можливість перегляду каталогу товарів магазину.

MF-5: Надання доступу до безкоштовного пробного екземпляру 
Система надає клієнтам доступ до пробного зразку товару, який стоїть на стенді, після проходження короткого опитування на екрані.

MF-6: Анкетування для підбору продуктів
Система пропонує клієнтам пройти анкетування, яке допоможе підібрати продукти, відповідні їхнім вподобанням і потребам.

Головна функціональність для адміністратора:

MF-7: Надання даних про потенційних клієнтів
Надає адміністратору детальні дані про вподобання потенційних клієнтів.

MF-8: Генерація статистичних звітів (преміум-функція)
Система генерує звіти на основі зібраних даних, надаючи адміністратору доступ до аналітики та статистики взаємодії клієнтів із продуктом, допомагаючи краще розуміти цільову аудиторію та планувати маркетингові кампанії з високою точністю.

MF-9: Керування товаром
Адміністратор має дозвіл помічати товар як головний (той, що стоїть на стенді), додавати товар та видаляти, також є можливість редагування інформації про товар. 

MF-10: Керування анкетуваннями
Адміністратор може додавати питання та формати відповіді в анкетування, редагувати їх та видаляти.

MF-11: Керування консультантами
Адміністратор може створювати та видаляти облікові записи консультантів.

MF-12: Автентифікація 

MF-13: Реєстрація 

Головна функціональність для консультанта:

MF-14: Надання даних про потенційних клієнтів
Надає консультанту детальні дані про вподобання потенційних клієнтів.

MF-15: Генерація статистичних звітів (преміум-функція)
Система генерує звіти на основі зібраних даних, надаючи консультанту доступ до аналітики та статистики взаємодії клієнтів із продуктом. Гарантує краще розуміння цільової аудиторії та надає можливість надавати консультації з високою точністю.

MF-16: Автентифікація 

MF-17: Реєстрація 

Перелічені основні функції надають інтерактивні можливості, які забезпечують як привабливий клієнтський досвід, так і цінну аналітичну інформацію для бізнесу, підтримуючи його конкурентоспроможність та допомагаючи в досягненні стратегічних цілей.

3. Рамки та обмеження
3.1. Рамки первинного випуску
Перша версія системи реалізує багаторівневу архітектуру, що складається з взаємопов’язаних компонентів: серверної частини, IoT-клієнта, а також веб- і мобільного застосунків. У сукупності ці елементи формують цілісну систему, орієнтовану на персоналізовану взаємодію бізнесу з клієнтами.

Серверна частина системи відповідає за збереження, обробку та передачу даних, забезпечуючи централізоване управління функціональністю, зокрема:
• управління анкетами та збирання даних: сервер зберігає всі дані, зібрані під час анкетування та роботи IoT пристрою, і аналізує їх для підтримки маркетингової аналітики;
• управління каталогом та збереження даних про товари: сервер зберігає дані про товари та надає можливість фільтрації за типом товарів, пошук за назвою та сортування за ціною;
• консультування та адміністрація: сервер надає інтерфейс для адміністраторів та консультантів, дозволяючи реєструватися та входити у створений обліковий запис, переглядати статистику і зібрані дані про клієнтів; адміністратору також надається можливість додавати та видаляти консультантів, налаштовувати опитування, товари каталогу, переглядати статистику і зібрані дані про клієнтів;
• захист персональних даних: дані робітників зберігаються в зашифрованому вигляді. Наявні механізми аутентифікації та шифрування для захисту доступу.

IoT відповідає за взаємодію з користувачем на фізичному рівні, включаючи реагування на присутність і надання доступу до пробного екземпляру. Визначається наближення клієнта та автоматично підсвічується продукт і регулюється яскравість екрану для підвищення зручності використання. Після проходження опитування надається доступ до пробного екземпляру. Після того, як потенційний клієнт відходить від стенду, вимикається підсвідка, знижується яскравість екрану та вмикається початкова сторінка з інформацією про головний товар. IoT-клієнт надсилає серверу інформацію про кількість виданих зразків.

Вебзастосунок реалізовується з використанням стеку MERN (MongoDB, Express.js, React.js, Node.js) та поділяється на два основні модулі: для адміністратора та для клієнта. Для адміністратора доступні такі функції: керування каталогом та кожною його одиницею (товаром), реєстрація та аутентифікація, керування анкетуваннями, надання даних про потенційний клієнтів та генерація статистичного звіту. Клієнту надається можливість навігації по каталогу, детальний огляд характеристик товару та проходження анкетування.

Мобільна частина розроблюється на мові Kotlin із використанням сучасного UI-фреймворку Jetpack Compose. Застосунок надає адаптований інтерфейс для консультантів та адміністраторів.
Основна функціональність мобільного застосунку включає:
• аутентифікація користувачів (адміністраторів та консультантів);
• доступ до каталогу товарів із можливістю перегляду та редагування (для адміністратора);
• перегляд статистики та даних з анкетувань (для адміністраторів та консультантів);
• керування анкетуваннями (для адміністратора);
• керування обліковими записами консультантів (для адміністратора).

Усі компоненти системи будуть пов’язані єдиною централізованою серверною частиною, що забезпечить злагоджену роботу, збереження даних і просту масштабованість у майбутньому.

3.2. Рамки наступних випусків
У майбутніх версіях програмної системи планується додавання покупки преміум функцій (у первинному випуску ці функції доступні безкоштовно) та інтеграція рішень на базі штучного інтелекту (ШІ) для покращення персоналізації, аналітики та автоматизації процесів. 

Штучний інтелект забезпечуватиме інтелектуальний аналіз анкет. ШІ може допомогти в класифікації користувачів за сегментами, виявляти шаблони поведінки та вподобань, що дозволить більш точно формувати маркетингові кампанії.

Планується впровадження чат-боту для консультацій. На основі зібраних даних і загальних знань про продукцію можна реалізувати голосового або текстового бота для надання клієнтам порад у режимі реального часу.

Збирання даних для навчання ШІ можна реалізувати за рахунок таких факторів як:

— анкетні відповіді (з урахуванням згоди користувача) — уподобання, потреби, відгуки;

— поведінкові дані — скільки часу користувач проводить біля конкретного стенду, які товари переглядає, які зразки обирає;

— результати консультацій та подальші дії клієнтів.

Ці дані будуть знеособлені, структуровані та збережені у захищеній базі даних для подальшої обробки та аналізу.

На ранніх етапах буде доцільно використовувати готові API відомих ШІ-платформ для реалізації базових функцій персоналізації та аналізу.
У перспективі, на основі накопичених даних, можливе донавчання існуючих моделей під конкретні потреби бізнесу (наприклад, рекомендаційна система для різних типів товарів).

Для великих компаній також можна розглянути створення власних моделей (преміум функціонал), навчених на внутрішніх даних для забезпечення повної кастомізації.

Інтеграція ШІ дозволить досягти високої точності у прогнозах і рекомендаціях, підвищити задоволеність клієнтів і ефективність маркетингу.

3.3. Обмеження та виключення

Технічні обмеження: на початковому етапі система реалізується без інтеграції ШІ, що обумовлено обмеженнями у ресурсах та пріоритетами розробки. Інтеграція ШІ буде поетапною та залежатиме від успішного впровадження базової функціональності.

Обмеження апаратного забезпечення: оскільки розробка системи наразі не профінансована, безпосереднє залучення IoT-пристроїв не реалізовується.
4. Бізнес-контекст
4.3   Робоче середовище

Програмна система буде розгорнута та використовуватиметься в одному магазині, забезпечуючи локальну взаємодію з клієнтами в рамках одного приміщення. 

Основні вимоги до робочого середовища:

1. Доступність
Система повинна бути доступною протягом робочих годин магазину, з можливістю відключення або переходу в режим очікування поза цими годинами. Постійний доступ у неробочий час не є критично важливим.

2. Надійність та безперебійна робота
Система повинна працювати безперервно в межах робочих годин. Важливо забезпечити стійкість до короткочасних відключень електропостачання або перебоїв у локальній мережі. У разі збою система повинна автоматично відновити роботу після усунення проблем.

3. Швидкодія
Усі дії системи повинні виконуватися з мінімальною затримкою, особливо реагування на наближення клієнта, підсвічування продукту, збільшення яскравості екрана та надання інформації про товар. Максимальний час відгуку на дії клієнта не повинен перевищувати 1 секунди.

4. Захист даних та безпека  
Оскільки дані клієнтів та робітників будуть зберігатися та оброблятися системою, важливо забезпечити захист зібраної інформації. Для цього необхідна автентифікація адміністраторів і консультантів та шифрування даних для запобігання несанкціонованому доступу.

5. Простота обслуговування
Враховуючи використання системи в одному приміщенні, обслуговування повинно бути простим і не вимагати специфічних технічних знань. Усі оновлення та налагодження системи мають виконуватись з мінімальними витратами часу та ресурсів. 

Отже, система орієнтована на ефективне функціонування в умовах одного магазину, де важлива швидка реакція на дії клієнтів, надійна та безперебійна робота, захист даних, безпека та простота обслуговування.
























2




Концепція та рамки проєкту
«Програмна система для проведення рекламної акції»              
		 2




